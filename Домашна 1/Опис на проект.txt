Проектот претставува веб-базирана апликација со цел да обезбеди преглед и информации за винарските објекти распределени на територијата на Македонија. Корисниците на апликацијата ќе можат од мапата, на која се обележани винарските објекти, да изберат конкретна винарија и да добијат основни информации како контакт информации, локација и работно време.
Дополнително, апликацијата овозможува филтрирање на винариите според градови и населени места каде што се наоѓаат. За овие функционалности, апликацијата користи податоци од OpenStreetMap и „Златна Книга“. OpenStreetMap претставува бесплатна географска база на податоци за целиот свет, која може да се уредува, додека „Златна Книга“ е веб страница со информации за различни области во Македонија.
Оваа апликација освен од локалните жители, ќе може да биде користена и од страна на туристи. Преку оваа карактеристика, апликацијата ќе претставува помошна алатка за промоција на винариите во Македонија.
